---
title: 'درباره میدان سایبری نقش مجاز'
socialImage: images/logo.png
date: '2021-09-22'
tags:
  - nextjs
---

# مقدمه

اين سند به منظور پیشنهاد انجام پرو‌ژه اي با عنوان «تهیه زیرساخت و ارائه خدمت میدان سایبری» توسط مرکز تخصصي آپاي دانشگاه اصفهان تهیه شده است. ما بر اساس مطالعات و فعالیت های پژوهشی انجام شده در خصوص موضوع در این مرکز و با توجه به نیاز مبرم کشور به چنین سامانه ای در سطوح مختلف، معتقدیم خروجی این پروژه می تواند دستاورد مهمی برای کشور و بازوی مناسبی برای انجام فعالیت¬های مراکز دست اندرکار مدیریت امنیت فضای سایبری کشور به ویژه مرکز ماهر باشد. 
در ادامه اين مستند در بخش دوم ابتدا به معرفي مفاهيم پايه ميدان سايبري، تاريخچه و معرفي نمونه¬هاي مختلف ميدان¬هاي سايبري مي پردازيم. سپس در بخش سوم به مقايسه ميدان¬هاي سايبري از ابعاد مختلف پرداخته و در بخش چهارم به معرفی ایده محوری، نوآوری مد نظر در طرح و تشریح ارزش افزوده حاصل از آن می¬پردازیم. در بخش پنجم مشتریان بالقوه، بازار و سناریوی مد نظر برای به¬کارگیری محصول در بازار مورد بحث قرار می گیرد. در ادامه به تشریح ساختار اجرایی، زمان بندی و تخمین هزینه اجرای پروژه می¬پرداریم و نهايتاً جمع بندي مستند و مراجع ارائه مي شود. 

# معرفی
در سالهای اخیر شاهد آن هستیم که حملات سایبری متعددی بر علیه طیف گسترده‌ای از سیستم‌ها صورت می‌گیرند. اهداف این حملات شامل سیستم‌های شخصی و شرکت‌های کوچک تا زیرساخت‌های حیاتی کشورها می‌شوند. به عنوان نمونه تنها در سال 2021 می‌توان به حملات بزرگی مانند حمله‌ی خط لوله‌ی کولونیال و حملاتی که شرکت‌های مطرحی مانند کیا موتورز، کوانتا و ایسر را هدف قرار دادند اشاره کرد. بروز این حملات این پیام روشن را به همراه داشت که تکیه به راهکارهایی مانند دیواره آتش (فایروال)، سیستم‌های تشخیص و پاسخ پایانه‌ای، آنتی‌ویروس‌ها و سیستم‌های تشخیص نفوذ برای مقابله با چنین حملاتی کافی نیست چراکه در این حملات عواملی مانند سرقت اطلاعات احراز هویت کاربران مجاز یا فریب شرکای تجاری این شرکت‌ها نقش به سزایی ایفا مي¬کند. راهکاری که در کنار موارد ذکر شده می‌تواند موضوع امنیت سایبری سازمان‌ها و شرکت‌ها را بهبود بخشد و از بروز این حملات بکاهد، آموزش صحیح توسعه دهندگان سامانه ها و کارکنان سازمان ها با تکنیک های پیچیده ای است که به تناسب فناوری‌های موجود در محیط کارشان، می‌تواند موجب بروز تهدیدات سایبری شود (آفند) و یا از آنها جلوگیری کند.
از سوی دیگر افزایش پیچیدگی حملات و تهدیدات سایبری در کنار طیف گسترده‌ی ابزارهای مورد استفاده توسط مهاجمان، نیاز به استفاده از روش‌های آموزشی عملی را روشن می‌کند. با در نظر گرفتن افزایش پیچیدگی نرم‌افزارها و تنوع ابزارهای مورد استفاده توسط افراد و سازمان‌ها، متخصصان امنیت سایبری نیز باید با روش‌های عملی ارزیابی امنیت نرم‌افزارها، تشخیص تهدیدات و مقابله با آسیب‌پذیری‌ها آشنا شوند. با توجه به پیچیدگی بسیار زیاد محیط های واقعی و صعوبت انجام آموزش های عملی در این محیط¬ها، فراهم آوردن محیطی که قادر به شبیه‌سازی مجموعه‌های بزرگي از سیستم‌ها و نرم‌افزارها باشد و شرایط دنیای واقعی را نشان دهد، راه حلی قابل قبول و امکان¬پذیر است.
میدان سایبری يک بازنمایی شبیه‌سازی شده و تعاملی از شبکه‌ی محلی سازمان، سیستم، ابزارها و نرم‌افزارهاست که به یک محیط شبیه‌سازی شده‌ در سطح اینترنت متصل بوده و محیطی را فراهم می‌کند که به صورت ایمن و قانونی برای کسب مهارت‌های عملی سایبری، تولید محصولات و یا تست وضعیت¬های امنیتی بکار می‌رود. هدف نهایی این بسترها بررسی ابزارهای مرتبط با امنیت سایبری و آموزش افراد است. میدان¬های سایبری با فراهم کردن امکان انجام شبیه‌سازی‌های پیچیده شبکه‌های بزرگ از رایانه‌ها و اتصالات آنها، محیطی ایمن و نزدیک به دنیای واقعی را برای انجام آزمایش و آموزش مباحث سایبری و برگزاري مانورهاي سايبري مهیا می‌کنند. با استفاده از چنین بسترهایی می‌توان برای طیف گسترده‌ای از سازمان‌ها و افراد امکان کسب مهارت‌های مرتبط با امنیت سایبری را به صورت ایمن و مقرون به صرفه فراهم آورد.
ميدان‌های سایبری از لحاظ کاربردی در سه دسته‌ی نظامی، آموزشی و تجاری قابل دسته بندی هستند. میدان‌های سایبری نظامی به منظور توسعه‌ سلاح‌های سایبری، ارزیابی امنیت زیرساخت‌های حیاتی و مواردی که دارای اهمیت استراتژیک برای کشور‌ها هستند مورد استفاده قرار می‌گیرند. میدان‌هاي سایبری آموزشی برای تأمین محیط مورد نیاز محققین و آموزش متخصصان امنیت سایبری بکار می‌روند. همچنین با توجه به نیاز سازمان‌ها و شرکت‌ها و موسسات مختلف به آموزش افراد، شرکت‌هایی خدمات میدان سایبری را به صورت تجاری فراهم می‌کنند.
میدان‌های سایبری با توجه به فناوری¬های بکار رفته در پیاده¬سازی و ابزارهای موجود در آنها می¬توانند امکانات متفاوتی را برای کاربران خود فراهم کنند. از جمله کاربردهای این بسترها می‌توان به موارد زیر اشاره نمود:
•	ايجاد محيط مناسبي براي برگزاي مانورهاي امنيت سايبري و ارزيابي نيروها و ادوات سايبري 
•	فراهم شدن محیطی ایمن برای آموزش مباحث امنیت سایبری و ارزیابی مکانیزم‌های امنیتی 
•	امکان انجام آزمون‌های سایبری به صورت استاندارد و گزارش‌گیری
•	فراهم شدن بستری برای توسعه انواع نرم¬افزار و شناسایی آسیب¬پذیری¬ها
•	فراهم شدن بستری برای تحلیل عملکرد و رفتار بدافزارها و الگوهای حمله سایبری
تا به حال راهکارهای متعددی برای تحقق ایده و اهداف میدان سایبری ارائه شده‌اند که همگی با بکارگیری فناوری‌های مختلف مجازی‌سازی، یک یا چند سیستم و ابزارهای آنها را شبیه‌سازی  یا نماسازی  می‌کنند. همچنین ابزارهای مختلفی با توجه به هدف پیاده‌سازی‌ها ایجاد می‌شوند تا فرآیند استفاده از پیاده‌سازی انجام شده را تسهیل کنند. انواع مختلف این پیاده‌سازی‌ها و ابزارها در بخش‌های بعدی معرفی و دسته بندی خواهند شد. این سامانه‌ها با نام میدان سایبری (که ما از آن براي ترجمه عبارت Cyber Range استفاده مي کنيم) شناخته می‌شوند.

![Drag Racing](/images/1.png)